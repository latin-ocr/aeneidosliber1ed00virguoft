30 P. VERGJLJ MARONJS

‘Germanum fugiens. Longa est iniuria, longae
‘Ambages3 sed summa sequar fastigia rerum.
‘Huic coniunx Sychaeus erat, ditissimus agri
‘Phoenicum‚ et magno miserae dilectus amore,
‘Cui pater intactam dederat primisque iugarat
‘Ominibus. Sed regna Tyri germanus habebat
‘Pygmalion, scelere ante alios inmanior omnes.
‘Quos inter medius venit furor. Ille Sychaeum
‘Impius ante aras atque auri caecus amore
‘Clam ferro incautum superat, securus amorum
‘Germanae; factumque diu celavit, et aegram
‘Multa malus simulans vana spe lusit amantem.
‘Ipsa sed in somnis inhumati venit imago
‘Coniugis‚ ora modis attollens pallida miris
‘Crudeles aras traiectaque pectora ferro
‘Nudavit, caecumque domus scelus omne retexit.
‘Tum celerare fugam patriaque excedere suadet,
‘Auxiliumque viae veteris tellure recludit
‘Thesauros‚ ignotum argenti pondus et auri.
‘His commota fugam Dido sociosque parabat.
‘Conveniunt, quibus aut odium crudele tyranni
‘Aut metus acer erat; naves, quae forte paratae,
‘Corripiunt onerantque auro. Portantur avari
‘Pygmalionis opes pelago; dux femina facti.
‘Devenere locos, ubi nunc ingentia cernes
‘Moenia surgentemque novae Karthaginis arcem,
‘Mercatique solum, facti de nomine Byrsam,
‘Taurino quantum possent circumdare tergo.
‘Sed vos qui tandem quibus aut venistis ab oris,
‘Quove tenetis iterP' Quaerenti talibus ille
Suspirans imoque trahens a pectore vocem:

‘O dea, si prima repetens ab origine pergam,
‘Et vacet annales nostrorum audire laborum,
‘Ante diem clauso componat Vesper Olympo.
‘Nos Troia antiqua, si vestras forte per aures
‘Troiae nomen iit, diversa per aequora vectos
‘Forte sua Libycis tempestas adpulit oris.

‘Sum pius Aenea& raptos qui ex hoste Penates
‘Classe veho mecum, fama super aethera notus.

‘Italiam quaero patriam et genus ab Iove summo.

345

350

355

360

365

370

375

380

 

